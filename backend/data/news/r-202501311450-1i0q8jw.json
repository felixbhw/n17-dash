{
  "id": "r-202501311450-1i0q8jw",
  "source": "reddit",
  "reddit_id": "1i0q8jw",
  "timestamp": "2025-01-31T14:50:13.528979",
  "title": "[DiMarzio] Napoli have held exploratory talks for Timo Werner. A possible deal could be unlocked after the North London derby; at that point there could be the green light",
  "content": "Il club azzurro \u00e8 alla ricerca del sostituto ideale di Kvaratskhelia La storia tra Kvaratkshelia e il Napoli \u00e8 ormai agli sgoccioli, come dimostrato dal fatto che la cessione al PSG sia ai dettagli finali. Manna \u00e8 ora alla ricerca del sostituto, con i nomi sul tavolo che sono quelli di Garnacho e la novit\u00e0 Werner. Il direttore sportivo azzurro \u00e8 stato segnalato in serata a Barcellona, dove ha incontrato gli agenti di Garnacho per capire la fattibilit\u00e0 dell\u2019operazione e la volont\u00e0 del giocatore, oltre che le richieste di ingaggio. Lo United ha chiesto 70 milioni di sterline, considerati troppi dagli azzurri: la sensazione \u00e8 che o si tratta a un prezzo diverso o il Napoli abbandona la pista. Se non dovesse effettuare l\u2019investimento su un giocatore giovane, il club di De Laurentiis pu\u00f2 prendere in prestito un profilo importante. Il nome sondato nelle ultime ore \u00e8 quello di Timo Werner. Ci sono stati dei contatti esplorativi per il giocatore tedesco, che in questa stagione si trova al Tottenham, in prestito dal Lipsia. Gli inglesi al momento hanno diversi indisponibili in vista della partita contro l\u2019Arsenal in programma venerd\u00ec. Per questo motivo, il possibile affare si sbloccherebbe dopo il derby di Londra; a quel punto ci potrebbe essere il via libera.       Continua a leggerePrecedente Milan, mercoled\u00ec giornata decisiva per RashfordProssimo Napoli, ai dettagli finali la cessione di Kvaratskhelia al PSG: le cifre  Copryright \u00a9\u00a02025 GDM Comunication \u00a0\u00a0@MagellanoNetwork",
  "url": "https://gianlucadimarzio.com/napoli-garnacho-werner-calciomercato-news-13-gennaio-2025/",
  "tier": 2,
  "metadata": {
    "flair": "Transfer News: Tier 2",
    "saved_at": "2025-01-31T14:50:13.528991"
  }
}